---
layout: page
title: Leczenie kanałowe
permalink: /leczenie-kanalowe/
---

 Leczenie kanałowe jest konieczne w przypadku infekcji nerwu znajdującego się wewnątrz kanału zęba. Przyczyną infekcji jest najczęściej nieleczona próchnica lub urazy zębów. Objawami wskazującymi na potrzebę leczenia kanałowego jest ból sprowokowany zimnymi lub ciepłymi pokarmami, ból samoistny, ból nocny lub ból promieniujący a także ból zęba przy nagryzaniu. Leczenie polega na usunięciu zainfekowanej miazgi zęba ( nerwu). Jest to bardzo skuteczny i jedyny zabieg pozwalający na zachowanie własnego zęba. W przypadku nieleczonej infekcji, bakterie chorobotwórcze namnażają się wgłąb korzenia doprowadzając do infekcji kości co objawia się pojawieniem ropnia. Wówczas leczenie jest znacznie bardziej skomplikowane a odsetek powodzeń znacznie niższy.
 

![Schemat zęba](/images/zab_schemat.jpg){: style="display: block; margin-left: auto; class:img-responsive; margin-right: auto;"}
 
^
###   Procedura:

^
####   Leczenie kanałowe najczęściej przebiega w dwóch etapach:
 
Zabieg przeprowadza się w znieczuleniu miejscowym, przez co jest on zupełnie bezbolesny. Na pierwszej wizycie usuwany jest nerw a kanały korzeniowe za pomocą specjalnych pilników dokładnie oczyszczone. Na koniec wizyty kanały korzeniowe wypełniane są wypełnieniem tymczasowym a część koronowa zęba zostaje zaopatrzona tymczasowym opatrunkiem.
Na drugiej wizycie kanały korzeniowe zostają wypełnione materiałem ostatecznym ( tzw. Ćwieki gutaperkowe) natomiast część koronowa zęba najczęściej zostaje ponownie zaopatrzona tymczasowym opatrunkiem
 
Dopiero na kolejnej wizycie lekarz odbudowuje część koronową zęba. Odbudową tą może być zwykłe wypełnienie, aczkolwiek bardzo często zalecaną formą odbudowy jest korona porcelanowa stanowiąca właściwe wzmocnienie twardych tkanek zęba, które po leczeniu kanałowym ulegają osłabieniu.
W trudniejszych przypadkach ( bardziej zaawansowana infekcja) leczenie przebiega w trzech a nawet czterech wizytach .
Zarówno przed, w trakcie jak i po leczeniu kanałowym właściwa jest kontrola radiologiczna zęba ( zdjęcie RTG) .
 
####  Ponowne leczenie kanałowe
 
W rzadkich przypadkach, kiedy po pierwszym leczeniu tkanki zęba nie uległy prawidłowemu gojeniu, zachodzi potrzeba ponownego leczenia kanałowego. Najczęstsze przyczyny niepowodzenia to: trudności w oczyszczeniu bardzo wąskich i zakrzywionych korzeni, skomplikowana budowa anatomiczna systemu kanałowego, dodatkowy kanał, przeciek bakterii poprzez nieszczelną odbudowę korony zęba i ponowne zainfekowanie korzeni.
 
